# 4o-erwtima1

Ο οινοτουρισμός στην Ελλάδα βρίσκεται ακόμη σε αρκετά πρώιμο στάδιο, ωστόσο τα τελευταία χρόνια έγινε σημαντική πρόοδος στον τομέα αυτόν. Η γενικότερη ανάπτυξη του οινοτουρισμού στην Ελλάδα αυτή τη στιγμή, είναι κατά μέσο όρο από μικρή έως μεσαία. Παρόλο που υπάρχει δυνατότητα για περεταίρω ανάπτυξη χάρη στις βέλτιστες κλιματικές συνθήκες για την παραγωγή κρασιού, ο τομέας του οινοτουρισμού δεν είναι ακόμη τόσο ανεπτυγμένος όσο σε άλλες χώρες. Σε κάθε περίπτωση, υπάρχει περιθώριο περεταίρω ανάπτυξης. Άλλωστε, η Κρήτη συνοδεύεται με μια μακρά παράδοση όσον αφορά την παραγωγή κρασιού. Ωστόσο, ο κλάδος του οινοτουρισμού στην Ελλάδα παρουσιάζει ακόμα αρκετές ελλέιψεις. Καθώς πρόκειται για μια εξειδικευμένη μορφή τουρισμού και όχι πλήρως ανεπτυγμένη, όπως αναφέραμε, υπάρχει έλλειψη πλήρους καταρτισμένου προσωπικού στον τομέα αυτόν. Επίσης, η συνεργασία μεταξύ των οινοπαραγωγών δεν είναι ακόμη επαρκής και η στοχοθεσία δεν είναι σαφής. Η έλλειψη κατάλληλης υποδομής και σήμανσης στο οινικό δίκτυο των οδικών διαδρομών καθιστά δύσκολη την περιήγηση των τουριστών, με το ανάλογο πλήγμα για τις οικονομικές ευκαιρίες, με αποτέλεσμα να περιορίζεται η περεταίρω ανάπτυξη του κλάδου. Μερικά ακόμα εμπόδια στην επαρκή ανάπτυξη του οινοτουρισμού στην Ελλάδα αποτελούν οι ελλειπείς στρατηγικές μάρκετινγκ, και ο ανταγωνισμός μεταξύ άλλων χωρών που έχουν αρκετά ανεπτυγμένο τον τομέα του οινοτουρισμού, όπως η Νότια Αφρική και η Νέα Ζηλανδία. (Boulasidou & Papatheodorou, 2009).



Boulasidou, K., & Papatheodorou, A. (2009, January). Wine Tourism and its Potential Development in Greece. In 4th International Scientific Conference Planning for the Future – Learning from the Past: Contemporary Developments in Tourism, Travel & Hospitality, Rhodes, Greece. University of the Aegean. Retrieved from https://www.researchgate.net/publication/286109763_Wine_Tourism_and_its_potential_Development_in_Greece.

ΣΥΜΠΕΡΑΣΜΑ 

Ο οινοτουρισμός ως εξειδικευμένη μορφή τουρισμού προσφέρει ποικίλες εμπειρίες στους τουρίστες. Οι τουρίστες δεν επισκέπτονται ένα οινοποιείο μόνο για λόγους αναψυχής, αλλά για να γνωρίσουν και να κατανοήσουν σε βάθος την κουλτούρα και την παράδοση του κρασιού. Σε αυτό θα πρέπει να δοθεί λοιπόν περισσότερη έμφαση, στην ανάπτυξη δηλαδή των χαρακτηριστικών εκείνων που καθιστούν την υπηρεσία διαφοροποιημένη και μοναδική. Ο τουρίστας συμμετέχει σε όλες τις φάσεις της διαδικασίας παρααγωγής κρασιού, και ενστερνίζεται αυτή την κουλτούρα. Αποτελεί κοινή γνώμη μεταξύ των παραγωγών κρασιού το γεγονός ότι θα πρέπει να ενσωματωθούν οι κατάλληλες στρατηγικές που θα βοηθήσουν στην ανάδειξη του τουριστικού προιόντος. Αυτό θα μπορούσε να επιτευχθεί μέσω καλύτερης διαφήμισης, βελτίωσης των υποδομών,  και καλύτερης εκπαίδευσης των εργαζομένων. Οι tour operators θα πρέπει να ενθαρρύνονται να συμπεριλάβουν στα πακέτα τους ταξίδια σε οινοπαραγωγικές περιοχές (Boulasidou & Papatheodorou, 2009). 
Η συνδυαστική προσέγγιση (διαμονή, γαστρονομία, περιηγήσεις, οινογνωσία) ενισχύει την ελκυστικότητα της περιοχής και δημιουργεί πόλο έλξης για περισσότερους τουρίστες. Αυτό απαιτεί τόσο τη συνεργασία των τοπικών αρχών όσο και τα κονδύλια που δίνονται από την Ευρωπαική Ένωση.
